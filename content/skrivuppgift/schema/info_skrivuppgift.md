---
# An instance of the Blank widget.
# Documentation: https://sourcethemes.com/academic/docs/page-builder/
widget: blank

# Activate this widget? true/false
active: true

# This file represents a page section.
headless: true

tags:
- Miljö
- Miljöforensik
- Forensik
- Kemi
- Analytisk kemi
- Doping
- Narkotika
- Presentationsteknik
 

# Order that this section appears on the page.
weight: 2

title: Informationssökning och skriftlig framställning

design:
  columns: "1"
  spacing:
    padding: ["20px", "0", "20px", "0"]
---

## 1. Inledning
Att söka information i olika sammanhang är en mycket viktig del av kemistens arbete. På kursen Introduktion till analysvetenskap och forensik får du dels en introduktion till några viktiga databaser av specialister från Universitetsbiblioteket, dels får du öva dig med ett exempel som förhoppningsvis passar ditt intresseområde. Arbetet mynnar i en skriftlig rapport. 

Det finns utmärkta råd och tips i kapitel 45-49, 58-63 i ´Practical skills in forensic sciences´ (Langford 3rd Ed)

<br>

## 2. Genomförande 
En grundlig genomgång av källkritik, citering och informationssökning ges på föreläsningarna. Varje laborationsgrupp (jobba i par) väljer en uppgift från listan i [kapitel 4](#uppgifter). Det är inte innehållet som är viktigt i denna rapport utan hur information refereras till och den skriftliga sammanställningen. För att söka information om uppgiften har du alla bibliotekets databaser till ditt förfogande. Givetvis kan andra källor på internet användas men då är det viktigt att vara källkritisk eftersom kvaliteten på informationen kan variera högst betydligt. 

Vid författande av rapporter i olika sammanhang är det mycket viktigt att presentera alla källor som används på ett korrekt sätt. Det är **inte tillåtet** att kopiera eller låna (plagiera) stycken eller bilder ur andra texter utan att referera till ursprungskällan. Här varierar det oerhört mycket mellan olika discipliner och sub-discipliner. 

För den här uppgiften används antingen [numrering](#vancouver) eller det sk [Harvard](#harvard)systemet. Observera att formatmallar som finns i t.ex. Word inte alltid är korrekt. Exemplet nedan visar hur man citerar en artikel, en bok samt en hemsida med de två systemen

### 2.1 Numrering av referenser: Vancouversystemet {#vancouver}
I texten numreras referenserna från 1 och framåt i den ordning som de kommer i texten. När ett arbete väl numrerats så behålls det genom hela texten. Ett exempel: 

”För att mäta halten biotillgänglig koppar användes jonbytesteknik (1) i kombination med centrifugering enligt Pettersson (2) vilket resulterade i den bästa precisionen (3).”

I referenslistan anges sedan: 

1 Hult, N., Persson, K. och Nilsson, J. 1989. Ion exchange and bioavailability. Journal of Hazardous Materials, 8:221.228.  
2 Pettersson, C. 2009. Separation av lösta metallspecies med hjälp av centrifugering. Uppsats Nr 113, Linköpings Universitet. ISBN 0-123-45678-9.  
3 Karlsson, S. 2011. Naturvårdsverkets hemsida http://www.naturvardsverket.se/Stod-i-miljoarbetet/Yttranden-2011. Tillgänglig 2013-06-01.  


### 2.2 Numrering av referenser: Harvardsystemet {#harvard}
”För att mäta halten biotillgänglig koppar användes jonbytesteknik (Hult m fl, 1989) i kombination med centrifugering enligt Pettersson (2009) vilket resulterade i den bästa precisionen (Karlsson 2011).”

I referenslistan anges sedan:

Hult, N., Persson, K. och Nilsson, J. 1989. Ion exchange and bioavailability. Journal of Hazardous Materials, 8:221.228.  
Karlsson, S. 2011. Naturvårdsverkets hemsida http://www.naturvardsverket.se/Stod-i-miljoarbetet/Yttranden-2011. Tillgänglig 2013-06-01  
Pettersson, C. 2009. Separation av lösta metallspecies med hjälp av centrifugering. Uppsats Nr 113, Linköpings Universitet. ISBN 0-123-45678-9.

Tänk på att referenserna i referenslistan är i bokstavsordning enligt efternamnet på första författaren och ej i ordningen som de förekommer i texten. För fler exempel och mer detaljerad beskrivning se kap. 45 i Langford.

<br>

### 2.3 Referenshanteringssystem  
Källhänvisning och referenser brukar ändras mycket under rapportskrivningen så kan det vara svårt och tidskrävande att göra ändringarna i referenslistan när du lägger till eller tar bort källhänvisningarna. Dessutom så tar det tid att skriva in dessa i referenslistan i rätt format. Genom att använda ett referenshanteringsprogram blir det enklare att hålla reda på och skriva referenser, vilket sparar mycket tid. 
Zotero är ett gratis referenshanteringsprogram som hjälper dig att spara, dela och infoga referenser och skapa referenslista enligt olika stilar. Information on Zotero hittar du via denna [länk](https://www.oru.se/ub/stod-till-studenter/program-for-att-hantera-referenser/zotero/).
  
En kort Youtube video om Zotero hittar du [här](https://www.youtube.com/watch?v=Iq7V2X5x2Pk (Zotero - A Quick Introduction)).
  
Efter installation så ska referenshanteringsprogrammet integreras i ordbehandlingsprogram som finns i din dator som t ex Microsoft Word. Om du använder Google Docs så hittar du information om detta [här](https://www.zotero.org/support/google_docs).
  
Referenshanteringssystem är väldig nyttigt att lära sig då det sparar mycket tid vid teknisk rapportskrivning.
  
  
## 3. Rapport 
Resultaten från informationsinhämtningen sammanställs i en skriftlig rapport och följande gäller: 
-	Utformningen kan vara flexibel beroende på ämne men kan generellt följa utformningen: 1. Syfte, 2. Introduktion, 3. Resultat, 4. Slutsats, 5. Referenslista. 
-	Rapporten ska omfatta 2-4 sidor (A4, 12 punkters typsnitt, 1,5 i radavstånd, 2.5 cm marginaler). 
-	Den skall innehålla minst 3 och högst 10 referenser. 

<br>

## 4. Uppgifter {#uppgifter}
För rapporten ska en uppgift väljas. Nedan finns några förslag. Därefter söker ni information om ämnet och skriver rapporten. 

### 4.1 Analytisk kemi 

**A)** Växter som vi använder för födoproduktion eller konstruktionsändamål kommer att ta upp sällsynta grundämnen genom sina rötter eller genom bladen. Vilka grundämnen innehåller trä och vilka halter förekommer de i? 
Tips på sökord: elements, wood, wood ash, characterization, biomass, uptake, accumulation

**B)** Bergslagen är berömt för sina metaller och för närvarande har vi två gruvor igång som utvinner zink och bly. Finns det andra värdefulla metaller i regionens berggrund och i vilka kemiska former förekommer de? 
Tips på sökord: Bergslagen, ore, minerals, metal, mining 

**C)** Beskriv minst två analysmetoder som kan användas för att analysera elementsammansättningen i berggrundens olika mineral samt diskutera för- och nackdelar med dem. 
Tips på sökord: Elemental analysis, mineral composition 

**D)** Miljötänk inom kemiskt arbete kallas vanligen `green chemistry´. Exempel inom analytisk kemi är att använda små mängder av kemikalier, t.ex. i mikroextraktioner. Ge exempel på micro-metoder inom analytisk kemi och hur man genom att använda dessa kan förbättra miljön. Tips på sökord: microextraction, green chemistry, sample preparation


### 4.2 Forensik

**A)** Vilka möjligheter finns att hitta en förbjuden substans i kroppen på en idrottare som man misstänker fuskat? Tips på sökord: doping, substance of abuse, chemical analysis, forensics

**B)** Hur kan man särskilja narkotika som kommer från Mellanöstern från narkotika från Sydamerika genom kemisk analys? Tips på sökord: stable isotopes, cocaine, origin of drugs

**C)** Beskriv några olika sätt att analysera DNA på en brottsplats. Tips på sökord: DNA analysis, crime scene, methods

**D)** Hur kan man påvisa om en brand är anlagd? Tips på sökord: Flammable liquid, ignitable liquid, fire scene investigation, fire debris

**E)** Olja kan med kemisk analys visa ett fingeravtryck som avslöjar dess härkomst. Beskriv hur man kan binda spår av olja till en brottsplats. Tips på sökord: oil, origin, crime scene, chemical analysis, oil spill 

**F)** Vad händer med droger, eller otillåtna substanser (illicit drugs), när de lämnar kroppen? Vilka otillåtna ämnen påträffas i miljön? Tips på sökord: illicit drugs, drugs of abuse, waste water, environment


### 4.3 Miljö 

**A)** Vi exponeras för olika ämnen i varierande grad var vi än befinner oss. En vanlig fråga är: Vilka grundämnen finns i vanligt damm som vi har hemma och hur analyserar vi det? 
Tips på sökord: indoor dust, elements, household

**B)** I många sammanhang glömmer vi bort att radioaktivitet är en fullständigt naturlig del av vår livsmiljö. Vilka grundämnen är radioaktiva? Vilka av dem dominerar bakgrundsstrålningen i Sverige? 
Tips på sökord: Radioactivity, background radiation, environmental radioactivity, bedrock 

**C)** Östersjön är ett av världens mest förorenade ekosystem. Högst upp i näringskedjan finner vi havsörnen. Vilka föroreningar påverkar havsörnen, i nutid och dåtid? Tips på sökord: baltic sea, white tailed eagle, reproduction

**D)** På vilka olika sätt kan barn exponeras för hormonstörande kemikalier? Tips på sökord: Endocrine disruptors, bisphenol-A, children, exposure

<br>

## 5. Redovisning 
Det är vanligt att peers (kollegor, jämlikar) granskar ett arbete innan publicering för att försäkra om originalitet, vetenskaplighet, god kvalitet, korrekt språkbruk etc. Ni ska skicka er färdiga rapport till varandra i Blackboard enligt ett schema som ni får av kursansvarig. Ni ska alltså vara varandras granskare. Det ni ska granska är: 

- Korrekt användning av referenser och bibliografi (referenslista)
- har Harvard eller Vancouver använts?
- är formatet av källhänvisning i text och i bibliografin korrekt och konsekvent?
- är antal referenser lämpligt med tanke på textinnehållet?
- är placering på referensen i text lämpligt, finns det text som saknar referens?
- Allmänt språkbruk och meningsbyggnad
- förstår man texten, har fullständiga meningar använts, konsekvent tempus, etc.

_Ni behöver inte kommentera fakta och innehåll denna gång!_


